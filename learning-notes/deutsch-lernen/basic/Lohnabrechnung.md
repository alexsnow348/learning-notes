---
category: deutsch
tags:
  - deutsch
  - langguage
  - job
---

 ![🇩🇪](https://static.xx.fbcdn.net/images/emoji.php/v9/t75/2/16/1f1e9_1f1ea.png) ဂျာမနီက ဝန်ထမ်းတွေရဲ့ လစာ စာရင်းမှာ ဘာတွေ ထည့်သွင်းထားသလဲ။

-စသည်ဖြင့် အမျိုးမျိုးခေါ်ကြတဲ့ ဒီ လစာ စာရင်းမှာ ကိုယ် လစဉ် ဘယ်လောက်ရသလဲ ဘာအတွက် ဘယ်လောက် ဖြတ်သလဲဆိုတာတွေ အပြင် လက်ရှိအလုပ်ရှင်ဆီမှာ အလုပ်စဝင်ကတည်းက ကာလတစ်လျှောက်လုံးရခဲ့တဲ့ ဝင်ငွေစုစုပေါင်း၊ အဖြတ်ခံခဲ့ရတဲ့ ငွေပမာဏ စုစုပေါင်း၊ အလုပ်ရှင်ဘက်က ကိုယ့်အတွက် ဘာတွေ ဘယ်လောက်ကျခံပေးထားတယ်ဆိုတာ ပါဝင်ပါတယ်။ စာရွက် တစ်ရွက်တည်းပေါ်မှာ ပြည့်စုံအောင် အတိုကောက်အခေါ်အဝေါ်တွေနဲ့ ကြပ်ကြပ်သိပ်သိပ်ရေးသွင်းထားတာမို့ အစိမ်းသက်သက်လူတစ်ယောက်အတွက်တော့ မှတ်စရာတွေကများပါတယ်။ ကြည့်လို့ လွယ်ကူအောင် နံပါတ်စဉ်လေးတွေ တပ်ပြီးကြည့်ရအောင်-

၁။ ဘယ်လအတွက် လစာစာရင်းလဲ ဆိုတာပြပါတယ်။ ( ဒီ နမူနာစာရင်းမှာဆိုရင် November 2019 အတွက်ပေါ့။ )

၂။ ဒီ ရက်စွဲက ဒီ လစာ စာရင်းကို ပြုစုတဲ့ ရက်စွဲပါ။

၃။ Personal Nr. ကတော့ အလုပ်ရှင်က သူ့ အလုပ်သမားတစ်ယောက်ချင်းစီအတွက် မှတ်တမ်းတင်ထားတဲ့ နံပါတ်ပါ။

၄။ အလုပ်သမားရဲ့ မွေးနေ့ရက်စွဲ။

၅။ ဒါက အရေးကြီးပါတယ်။ အခွန်အဆင့်အတန်းသတ်မှတ်ချက်ပါ။ ( အခွန်အဆင့်သတ်မှတ်ချက် ၁ ကနေ ၆ အထိရှိပါတယ်။ အဲ့ဒီ အကြောင်း အလျှဉ်းသင့်ရင်ပြောပါဦးမယ်။ )

၆။ SV-Nr. Sozialversicherungen Nr. လူမှု့ဖူလှုံရေးအာမခံ အမှတ် ပါ။ ဒီအထဲမှာ-

- Krankenversicherung ( KV )

- ကျမ္မာရေးအာမခံ

- Rentenversicherung ( RV )

- ပင်စင်ကြေး အာမခံ

- Arbeitslosenversicherung ( AV )

- အလုပ်လက်မဲ့ကြေး အာမခံ

- Pflegeversicherung ( PV )

- ပြုစုစောင့်ရှောက်ရေး အာမခံ

တို့ ပါဝင်ပါတယ်။

၇။ Krankenkasse နာမကျန်းမှု့အတွက် အာမခံဌာန။ ကိုယ်ရဲ့ နာမကျန်းဖြစ်မှု့အတွက်အတွက်အာမခံထားတဲ့ ကုမ္ပဏီရဲ့ အမည်ကို ရေးသွင်းထားတာပါ။

၈။ KK% ကတော့ အဲ့ဒီနာမကျန်းဖြစ်မှု့ အာမခံအတွက် ပေးဆောင်ရမယ့် ရာခိုင်နှုန်းပါ။ ဒီနမူနာမှာဆိုရင် လစာရဲ့ ၁၅.၇ ရာခိုင်နှုန်းပေးဆောင်ရမှာပေါ့။ အလုပ်သမားတစ်ယောက်တည်းပေးရတာမဟုတ်ပါဘူး။ အလုပ်ရှင်ဘက်ကလည်း အဲ့ဒီအထဲကနေ ၇.၈ % လောက် တာဝန်ယူပေးရပါတယ်။

၉။ St-Tg ဒီ လစာစာရင်းမှာ ဝင်ငွေခွန် ဆောင်ရမယ့်ရက် ဘယ်နှစ်ရက်ပါဝင်တယ်ဆိုတာပါ။ ဒီ ပုံမှာတော့ ရက် ၃၀ ပေါ့။

၁၀။ SV-Tg ဒါကလည်း ဒီလအတွက် လူမှု့ဖူလှုံရေးအာမခံတွေ ပေးဆောင်ရမယ့် ရက်ပေါင်းကိုပြောတာပါ။

၁၁။ Steuer-ID ကိုယ့်ရဲ့ အခွန်စာရင်းနံပါတ်။ ဒီနံပါတ် နဲ့ နံပါတ် ၆ က ဂျာမနီနဲ့ ပါတ်သက်နေသမျှကာလပါတ်လုံး သိမ်းဆည်းထားရမယ့်နံပါတ်ပါ။

၁၂။ အလုပ်ရှင် / ကုမ္ပဏီ အမည် နဲ့ လိပ်စာ ( ခပ်သေးသေးပဲရေးထားပါတယ် )

၁၃။ ကိုယ့်ရဲ့ နေရပ်လိပ်စာ

၁၄။ မူရင်းလစာ မဟုတ်တဲ့ အလုပ်ရှင်က အပိုဆောင်းတာမျိုးကို ခုလိုသီးသန့်ခွဲရေးပါတယ်။ ( နောက်က St. အောက်မှာ F လို့ မှတ်သားထားတာက အခွန်လွတ် လို့ဆိုလိုတာပါ။ )

၁၅။ ဒါကတော့ ကိုယ့်ရဲ့ မူရင်း လစာ။

၁၆။ Steuer Brutto အခွန်ဆောင်ဖို့ တွက်ချက်ယူရမယ့် မူရင်းငွေပမာဏ ကိုရေးထားပါတယ်။ ( ပုံမှာ လက်ရေးက နံပါတ်က ၂၆ လိုဖြစ်သွားတယ် ![😬](https://static.xx.fbcdn.net/images/emoji.php/v9/t5e/2/16/1f62c.png))

၁၇။ Lohnsteuer လစာ / ဝင်ငွေခွန် အဖြစ်ပေးဆောင်ရမယ့် ပမာဏပါ။

၁၈။ Kirchensteuer ဘုရားကျောင်းအတွက် အခွန်ပေးဆောင်တဲ့ပမာဏပါ။

(ဒါကတော့ အလုပ်သမားကိုယ်တိုင် ပေးမယ်/ မပေးဘူးဆိုတာ ဆုံးဖြတ်ပြီး အလုပ်ရှင်ကို အသိပေးထားရမှာပါ။ မဖြတ်စေချင်ရင် မဖြတ်ပါဘူး။)

၁၉။ Solidaritätszuschlag ဒါကတော့ ယခင် အရှေ့ဂျာမနီ အတွက်ရည်ရွယ်ပါတယ်။ ( စစ်ပြီးတဲ့နောက် ဆိုဗီယက်လက်အောက်က အရှေ့ဂျာမနီဟာ ဆင်းရဲဒုက္ခရောက်ကြတာကြောင့် အနောက်ဂျာမနီဘက်မှာ အလုပ်လာလုပ်တဲ့ အရှေ့ဂျာမနီသားတွေဟာ နောက်မှာကျန်ခဲ့တဲ့ လူထုကို ကူညီထောက်ပံ့ဖို့ပေးဆောင်တာပါ။ ) အားလုံးအတွက်မဟုတ်ပါဘူး။ ပယ်ဖျက်တော့မယ်လို့တော့ပြောထားတယ်။

၂၀။ ဒီနေရာမှာတော့ ဒီလအတွက် ကျသင့်မယ့် အခွန်ငွေ စုစုပေါင်းကို ဖေါ်ပြထားပါတယ်။

၂၁။ KV-Brutto နာမကျန်းဖြစ်မှု့အာမခံအတွက် တွက်ချက်ယူရမယ့် မူလငွေမပါဏ ( ဒီနေရာမှာတော့ မူရင်းလစာအတိုင်းပါပဲ )

၂၂။ RV-Brutto ပင်စင်ကြေးအာမခံအတွက် တွက်ချက်ယူရမယ့် မူလငွေ ပမာန ပါ။

၂၃။ AV-Brutto အလုပ်လက်မဲ့ဖြစ်မှု့အာမခံအတွက် တွက်ချက်ယူရမယ့်ငွေပမာဏပါ။

၂၄။ PV-Brutto ပြုစုစောင့်ရှောက်မှု့အာမခံအတွက် တွက်ချက်ယူရမယ့် မူလငွေပမာဏပါ။

( ကျမ္မာရေးအာမခံက ဖျားနာ/ ရောဂါဖြစ်တဲ့အခါ-

ဒါက အသက်ကြီးလာလို့ဖြစ်ဖြစ်၊ နာတာရှည်ရောဂါကြောင့် ဖြစ်ဖြစ်အကြောင်းကြောင်းကြောင့် ပြုစုစောင့်ရှောက်မယ့်သူလိုလာရင်- )

၂၅။ KV-Beitrag ဒီမှာက တွက်ယူထားပြီ။ ကျမ္မာရေး/ နာမကျန်းဖြစ်မှု့အာမခံအတွက် ကျသင့်မယ့်ပမာဏ

၂၆။ RV-Beitrag ပင်စင်ကြေးအာမခံအတွက် ကျသင့်မယ့် ပမာဏ

၂၇။ AV-Beitrag အလုပ်လက်မဲ့ ဖြစ်မှု့အာမခံအတွက် ကျသင့်မယ့် ပမာဏ

၂၈။ ပြုစုစောင့်ရှောက်မှု့အာမခံအတွက် ကျသင့်မယ့် ပမာဏ

၂၉။ လူမှု့ဖူလှုံရေးအာမခံအားလုံးအတွက် ကျသင့်မယ့်ပမာဏ စုစုပေါင်း။

ကဲ- ကုန်ပြီ ဖြတ်စရာ။

၃၀။ Netto-Verdienst ဒီနေရာမှာတော့ ရင်ခုန်ရတော့မယ်။ ဖြတ်ပြီးတောက်ပြီးပြီမို့ ကိုယ့်ဘဏ်စာရင်းထဲရောက်လာမယ့် အသားတင်ဝင်ငွေ ပမာဏပါ။

( များသောအားဖြင့်တော့ ဝင်ငွေစာရင်းလက်ထဲရောက်လာရင် ဒီနေရာပဲ ကြည့်ကြတာပါပဲ ![😃](https://static.xx.fbcdn.net/images/emoji.php/v9/tf0/2/16/1f603.png))

“ဖြတ်တာကလည်းများလိုက်တာ” လို့ ငြီးလို့ရပေမယ့် အလုပ်လက်မဲ့ဖြစ်ရင်/ နာမကျန်းရင်လညါး ပူစရာမလိုဘူးလေ။

ဒါတွေကတော့ တစ်လစာ အသေးစိတ်ရေးထားတဲ့ လစာစာရင်းရဲ့ အပေါ်ပိုင်းပါ။ အောက်ပိုင်း တစ်ဝက်ကျန်ပါသေးတယ်။

ကျန်တဲ့အပိုင်းကို အချိန်ရတဲ့အခါ ဆက်ပြောပြပါမယ်။


![May be an image of text that says 'Abrechnung der B/ utto/Netto- Bezüge Persenal-Nr. KL.Frbrr 0000 SVANummer 123456789 für November 2019 Frebetag mi! DBA Midipb Krankenkass Beispiel 3L-Tg 21.11.2019 UmSV-Tg Firmenname & Anschrift Resturiaub K% 157 101 1111 Austrai 01.08.19 Steuer-iD gwanie Feriz Max Mustermann 13 Musterstraße 09876 Musterstadt Zetlotn Jberad Abrechnung Brutto-Bezige Lohnart Bezechnung 3000 Sachbezug Jobticket ли 2000 Gehalt 15 Einhel Mange Faldor) Prozertsatz 空 SV F F L J Betrag 20,00 15 3.700.00 Steuer/Sonalversikherang ซอ n Lobastauer 3.700,00 28 Kirehessteuer 48,10 જમે: በዓ Solidarizitsn sehlag 33.06 3.700,00 3.700,00 3.720,00 eerrechdicho 3.700.00 3.700,00 KV-Beitrag 292.02 RV-Beitag 345,96 682,16 28 AV-Belrag 46,50 66,03 750,51 2.287,33'](https://scontent-fra3-2.xx.fbcdn.net/v/t39.30808-6/489693998_650388947741922_6825859070442561646_n.jpg?_nc_cat=104&ccb=1-7&_nc_sid=833d8c&_nc_ohc=f_ncw9CwzuYQ7kNvwEbShhm&_nc_oc=AdkVyevp10CqSq0jmeA5pXfW_KHeSMBDCa2D1ZrYyB0i1iSMEG-XtbEHRHFzv10oxW0&_nc_zt=23&_nc_ht=scontent-fra3-2.xx&_nc_gid=D2sndzLm2_ECDTl4ZoXORg&oh=00_AfFzj0bdnT8NysBHNh1sfXc7wRmljy4eX4XpSGg1nqMBow&oe=67F95EB0)

